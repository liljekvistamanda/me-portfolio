---
Title: Colors
Description: Page for kmom04
Template: analysis-article
---
Colors Kmom04
=======================

Utvärdering av webbplatsers färgpalett och typografi. Rapporten utvärderar även känslan webbplatserna signalerar.

Urval
=======================

Jag har valt att utvärdera Axis Communications, Hikvision samt Genetec. Samtliga
är verksamma inom säkerhet och säljer produkter för övervakning, så som kameror.
Jag valde dem dels för att jag arbetar på ett av dem (Axis Communications) och tyckte
att det kunde vara intressant att jämföra med konkurrenter, och dels för att just övervakning är ett aktuellt och debatterat ämne. Jag anser därför att det kan vara av nytta att utvärdera deras teman och känslan de förmedlar.

Metod
=======================

Jag använder mig av https://color.adobe.com där jag lägger in bilderna jag tagit på webbplatserna och sedan tittar på färghjulet för att se ett samband som jag kan relatera till ett färgtema. Jag använder kurslitteraturen "The Principles of Beautiful Web Design" som bas för min analys.
Jag hittar deras typsnitt genom att inspektera webbplatserna och leta upp elementen.

Resultat
=======================

Axis Communications
-----------------------

![axis](%assets_url%/img/axis.PNG#axis){.axis}
---------------------------------------

Färgpalett
--------------

![axiscolors](%assets_url%/img/axisfärg.png#axiscolors){.axiscolors}
-------------------------------------------------------

Axis färgpalett är mestadels ljus med sobra, dämpade färger. En accentfärg i form av en rödrosa färg sticker ut i logotypen.

Färgschema
----------

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #F20544">
<td style="height: 60px; width: 60px; background-color: #638CA6">
<td style="height: 60px; width: 60px; background-color: #F2C849">
<td style="height: 60px; width: 60px; background-color: #F2AE30">
<td style="height: 60px; width: 60px; background-color: #D99F7E">
</tr>
</table>
-----------------------------------------------------------------


Axis Communications har ett komplement-färgschema som bas, då det gula och orangea står i direkt kontrast mot den blå färgen.

Den rödrosa färgen i logotypen som jag nämnde tidigare agerar accentfärg.

Webbplatsen ger ett glatt och trevligt intryck utan att vara för starkt i färgerna så det blir obekvämt att titta på.

Typsnitt
--------
**H1-H3**: Lubalin Graph ECG, Open Sans, Arial, sans-serif

**Brödtext**: Open Sans, Arial, sans-serif

Genetec
-----------------------

![genetec](%assets_url%/img/genetec.PNG#genetec){.genetec}
------------------------------------------------

Färgpalett
----------

![geneteccolors](%assets_url%/img/genetecfärg.png#geneteccolors){.geneteccolors}
-------------------------------------------------------

Genetec har valt ett lite mörkare tema med blå bas. Webbplatsen ger intryck av att vara seriös och passar bra med tanke på att det är ett techbolag.

Färgschema
----------

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #203959">
<td style="height: 60px; width: 60px; background-color: #1C2226">
<td style="height: 60px; width: 60px; background-color: #03588C">
<td style="height: 60px; width: 60px; background-color: #05C7F2">
<td style="height: 60px; width: 60px; background-color: #F2F2F2">
</tr>
</table>
-----------------------------------------------------------------


Färgschemat har en analog bas med olika blå färger. De ljusare färgerna bryts av med block av en väldigt mörk, gråblå färg.

Typsnitt
--------
**H1-H3**: Garamond Premier Pro, Times New Roman, serif

**Brödtext**: Circular, helvetica, arial, sans-serif

Hikvision
-----------------------

![hik](%assets_url%/img/hikvision.PNG#hik){.hik}
------------------------------------------

Färgpalett
----------

![hikcolors](%assets_url%/img/hikvisionfärg.png#hikcolors){.hikcolors}
-------------------------------------------------------

Till skillnad från övriga webbplatser så har Hikvision ett rullande bildspel some homepage på sin webbplats. Den första bilden man möts av är mörk i färgerna och lägger mycket fokus på typsnittsfärgen som står ut tydligt mot den mörka bakgrundsfärgen.
Jag utgår ifrån den första bilden i den här rapporten då den är det första intrycket man får.

Färgschema
----------

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #400207">
<td style="height: 60px; width: 60px; background-color: #D91A2A">
<td style="height: 60px; width: 60px; background-color: #A64C44">
<td style="height: 60px; width: 60px; background-color: #F2F2F2">
<td style="height: 60px; width: 60px; background-color: #0D0D0D">
</tr>
</table>
-----------------------------------------------------------------


Färgschemet är mer åt det akromatiska hållet med svart, vitt och grått som bas. Intressant nog blir accentfärgen som har basen röd ett eget litet färgschema i sig. Accentfärgen är åt det analoga eller monokromatiska hållet, beroende på varifrån man plockar de olika röda färgerna. Accentfärgen är något genomskinlig vilket medför att färgerna under blandas med accentfärgen och en ny nyans skapas.

Typsnitt
--------

**H1-H3**: OpenSans, "Microsoft YaHei", "Helvetica Neue", "PingFang SC", "Hiragino Sans GB", "WenQuanYi Micro Hei", sans-serif

**Brödtext**: OpenSans,"Microsoft YaHei","Helvetica Neue","PingFang SC","Hiragino Sans GB","WenQuanYi Micro Hei",sans-serif

Analys
=======================

Färgteori
---------
Gult repsenterar glädje och orange står för energi och kreativitet. Jag tycker om dessa varma färger då de signalerar solsken och värme och när de används sparsamt ger de ett varmt intryck.

Blå är en universellt omtyckt färg och symboliserar öppenhet, intelligens samt har en lugnande effekt. I motsats till detta kan blått även kopplas samman med melankolik. I mitt tycke är det en allvarlig färg som signalerar seriositet.

Röd är färgen som står för passion och dramatik och är en färg som syns väldigt tydligt. Den kan även signalera fara, eller snarare påkalla uppmärksamhet för viktiga budskap.

Svart symboliserar elegans och kraft och dess motsats, vitt, står för perfektion, ljus och renhet. De används förstås ofta tillsammans eftersom de skapar en stor kontrast och den kontrasten är bekväm för ögat att titta på.

Axis Communications
--------------------
Axis Communications har valt färger med stark betydelse i färgteori, men tonat ner dem så intrycket inte blir så intensivt och obekvämt att titta på.

De gula och orangea färgerna passar mycket bra in i den valda färgpaletten då Axis Communications förespråkar innovation och kreativitet. De är onekligen i framkant inom sitt område och de glada färgerna hjälper till att förmedla det.

Bilden med mjuk blå färg ger en lugn känsla över webbplatsen, det känns tryggt att vara där.

Slutligen är det ett smart drag att ha den röda accentfärgen i logotypen tillsammans med den gula, glada färgen då dessa färger inte alltid ses i kombination med varandra. Effekten kan bli överväldigande med två färger som tar så mycket plats, men här gör det att man minns färgerna och associerar dem med Axis Communications.

Genetec
--------
Genetec med sin blå bas ger ett väldigt seriöst intryck. Nyanserna drar mer åt det kalla hållet och jag tänker att de är intelligenta och mycket seriösa i sin framtoning. Den kalla tonen medför dock en kylighet och webbplatsen är inte lika inbjudande i mitt tycke.

Webbplatsen är bekväm att titta på, ingen färg distraherar mer än någon annan och det är ett enkelt, trevligt färgschema. Webbplatsen blir på så sätt inte plottrig där flera olika färger kan göra det svårt att fokusera på innehållet.

Hikvision
----------
Det som står ut för Hikvision är utan tvekan deras röda accentfärg. Accentfärgen ger en lite varmare framtoning till webbplatsen som annars är väldigt enkelt i sin färgpalett, där svart, vitt och grått är bas. Accentfärgen ger liksom för Axis Communications en uppmärksamhet som gör att man kommer ihåg och känner igen Hikvision.

Hikvision var den enda webbplatsen som hade samma typsnitt i både rubrik och brödtext och det tycker jag är intressant. Personligen tycker jag att det ger ett mer samlat intryck och deras val av typsnitt passar bra både för rubriker och brödtext. Ibland kan rubriker och brödtext flyta ihop för mycket om de inte är separerade i stilen, men här tycker jag att det fungerar fint. Det håller ihop temat av enkelhet med stort fokus på innehållet på webbplatsen.

Avslutande ord
--------------

Det var intressant att ta en titt på tre konkurrenter som allihop hade olika färgpaletter och färgscheman. Min samlade bild av dem är att de uppfattas som seriösa, där Axis Communications är mer åt det  glada och energiska hållet medan Genetec och Hikvision är dämpade och mer "tech"-aktiga, nästan kalla i sina intryck.


Referenser
=======================

Adobe Color https://color.adobe.com

The Principles of Beautiful Web Design

Övrigt
=======================

Amanda Liljekvist 2021
