---
Title: Home
Description: This is our index page.
---
![logga](%assets_url%/img/logga.png)

Home page
==========================

Hej!

Mitt namn är Amanda Liljekvist. Jag är 26 år och bor i Lund tillsammans med min sambo. Jag är från Skåne och bodde tidigare i Eslöv.

Direkt efter gymnasiet, år 2014, började jag läsa programmet systemvetenskap på Lunds universitet. 2017 tog jag examen och började arbeta på Axis Communications som sysadmin för Jira/Confluence/DocuSign och där är jag kvar även nu, fast på deltid. Efter några år som sysadmin med ytterst lite programmeringskunskaper började jag fundera på att läsa ett mer "tekniskt" program, jag fattades mycket från systemvetenskap tyckte jag. Valet föll på webbprogrammering då jag hört gott om programmet samt att det fanns möjlighet att läsa det på distans. Min sambo hade nog inte blivit så glad om jag flyttat... :)

Programmeringsintresset har länge funnits då jag som 11-åring upptäckte att man kunde fixa till sina profiler med HTML/CSS på stallet.se. Jag satt i många timmar för att få min profil precis som jag ville ha den.

Nuförtiden hänger jag inte längre på stallet.se, utan istället tycker jag om att titta på serier, läsa, umgås med vänner och träna. Under pandemin har jag även skaffat mig ett nytt intresse - virkning! Jag virkar olika typer av gosedjur och accessoarer och jag tycker det är väldigt lugnande att få jobba kreativt med händerna i stressiga perioder.
